Michal Kabáč, dokumentácia k 2. zadaniu

Problém 3. Pre riešenie problému Eulerovho koňa existuje veľmi dobrá a pritom jednoduchá heuristika, skúste na ňu prísť sami. Ak sa vám to do týždňa nepodarí, pohľadajte na dostupných informačných zdrojoch heuristiku (z roku 1823!), prípadne konzultujte na najbližšom cvičení cvičiaceho. Implementujte túto heuristiku do algoritmu prehľadávania stromu do hĺbky a pre šachovnicu 8x8 nájdite pre 10 rôznych východzích bodov jedno (prvé) správne riešenie (pre každý východzí bod). Algoritmus s heuristikou treba navrhnúť a implementovať tak, aby bol spustiteľný aj pre šachovnice iných rozmerov než 8x8. Treba pritom zohľadniť upozornenie v Poznámke 1. Je preto odporúčané otestovať implementovaný algoritmus aj na šachovnici rozmerov 7x7, 9x9, prípadne 20x20 (máme úspešne odskúšaný aj rozmer 255x255) a prípadné zistené rozdiely v úspešnosti heuristiky analyzovať a diskutovať.

Stručný opis riešenia:
Zo vstupu sa načíta hodnota - veľkosť mapy. Táto mapa sa postupne prehľadáva, začíname na indexe 0. V mojom zadaní som použil heuristiku, ktorá dopredu ohodnotí každé políčko na ktoré sa viem dostať z aktuálnej pozície. Toto ohodnotenie funguje na základe toho, kolko pohybov viem vykonať z daného políčka. Všetky tieto ohodnotenia si vložím do min haldy a utriedim. Následne ich postupne vložím do stacku. Heuristika funguje veľmi optimálne, nakoľko nájde cestu takmer vždy na prvý pokus. Pri vypnutí heuristiky to trvalo niekoľko krát dlhšie.

Reprezentáciu pohybu kona som si ukladal do jednorozmerného poľa. Pri spustení programu sa pole deklaruje na rozmer n x n pričom je naplnené samými nulami. Na index v poli si následne ukladám poradie, v ktorom kôň políčko navštívil. Akcie som mal reprezentované pomocou 8 funkcii. Tieto funkcie reprezentujú pohyb koňa - (dva hore jeden doľava, dva hore jeden doprava….). Prehľadávanie stavového priestoru prebieha dovtedy, kým bude v reprezentácii pohybu koňa ako minimum 0. (prvý krok mám ohodnotený 1 a posledný má hodnotu n x n) Zároveň prehľadávanie prebieha, pokiaľ nie je stack prázdny. Stavový priestor som prehľadával prehľadávaním do hĺbky.

Pri testovaní som postupoval nasledovne: malé vstupy (mapa 5 x 5, 6 x 6) som skontroloval ručne. Zistil som že algoritmus funguje správne. Potom som napísal vlastné testy, ktorými som neskôr kontroloval výstupy. Testy kontrolujú, či výsledné pole je dostatočne dlhé vzhľadom na vstup, ďalej kontrolujem či sa tam každé číslo nachádza práve raz a či súčet prvkov v poli sa rovná súčtu prvkov v rozmere mapy (od 1 po n x n). Následne výstup skontrolujem tak, Že prebehnem pole od začiatku do konca (podľa pohybov koňa). Ak sa dostanem do 1 tak výstup je správny. Ďalej som testoval aj jednotlivé menšie funkcie či dávajú správne výstupy.

Moje riešenie je podľa mňa optimálne. Skúšal som ho aj na väčších vstupoch ako vyplýva zo zadania (dokázal nájsť riešenia aj na mape 100 x 100 a 500 x 500). Výhoda v mojom algoritme určite spočíva v navrhnutej heuristike, ktorá riešenie nájde skoro vždy na prvýkrát. Vtedy je časová zložitosť O(N). Kód som sa pokúšal čo najviac optymalizovať, ale brzdili ma moje skúsenosti s Pythonom, nakoľko je to môj prvý program v pythone. 

Program som testoval pre dĺžky do max 500 x 500. Čím bol vstup väčší, tím dlhšie trvalo zbehnutie programu. Tak isto bolo treba aj viac pamäte. Dĺžka behu programu sa odvíjala aj od toho, či z danej štartovnej pozície sa šachovnica dala prejsť. Napr pri veľkosti mapy 5 existuje riesenie iba z párnych pozícii. Preto keď skúšal nepárnu pozíciu, beh programu závisel od počtu krokov, koľko sa má vykonať a ak nenájde riešenie tak dosiahnutie cieľového stavu prehlási za nemožné. Prípadne mohol skončiť aj skôr ak už prehľadal celý stavový priestor. 
 
